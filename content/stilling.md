---
title: "Ledig stilling"

description: Fra høsten 2022 trenger vi ny dirigent for juniorkorpset og ny instruktør på fløyte.

Sitemap:
  Priority: 0.6
  ChangeFreq: yearly

---

## Dirigent for juniorkorpset

Godlia/Trasop musikkorps trenger ny dirigent for juniorkorpset fra høsten 2022.

Juniorkorpset har 15-20 medlemmer i alderen 9-11 år og øver på Godlia skole på torsdager 17:30 til 19:00. Første øvelse etter sommerferien er planlagt til 25. august.

Korpset var våren 2022 med på distriktsmesterskapet på Lørenskog, og vi planlegger å være med på dette også neste år.

Vi ønsker oss en dirigent som kan være med å skape et godt miljø og trivsel i korpset, og gi medlemmene gode musikalske opplevelser. Vi ønsker at du kan tenke langsiktig når det gjelder å bygge musikalske ferdigheter og rekruttering. Vi håper også at du kan bidra med å tilpasse musikken vi spiller til korpsets besetning og nivå.

Arbeidsoppgaver:
* Planlegging og gjennomføring av ukentlige øvelser med juniorkorpset
* Konserter, seminarer og turer etter nærmere avtale
* Repertoarvalg
* Samarbeid med aspirantkorps og hovedkorps samt instruktører om korpsets musikalske utvikling
* Samarbeid med styret om planlegging av året

Vi ønsker at du er selvstendig næringsdrivene og kan fakturere korpset, lønn etter avtale.

## Fløyteinstruktør

Vi trenger også en instruktør på fløyte. Hvert medlem får 30 minutter individuell undervisning per uke. Vi har samspill på torsdager, og vil gjerne ha enetimer på en annen dag i uken. Enetimer har pleid å være tirsdager på Godlia skole i tidsrommet 15:00 til 19:00. Det kan også være aktuelt med bistand i forbindelse med seminarer i løpet av sesongen.

Vi ønsker at du tar ansvar for:
* Planlegging og gjennomføring av instrumentundervisning, inkludert planlegging av tidspunkter i dialog med foreldre
* Samarbeid med dirigentene om medlemmenes musikalske utvikling

Vi ønsker at du er selvstendig næringsdrivene og kan fakturere korpset, lønn etter avtale.

## Om korpset

Godlia/Trasop musikkorps er et foreldredrevet skolekorps med ca 40 medlemmer fordelt over aspirant, junior og hovedkorps, de fleste i alderen 9-14. Vi rekrutterer fra naboskolene Godlia og Trasop i bydel Østensjø. Korpset har 40-års jubileum i 2022. Hovedkorpset dirigeres av Ole Magnus Ekeberg.

## Kontakt

For begge stillingene, ta kontakt med styrets leder: Anita Moe-Riise på {{<email leder>}}, tlf 926 07 803
