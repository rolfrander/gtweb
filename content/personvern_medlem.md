---
title: "Personvernerklæring, medlemsregistrering"

description: Informasjon om medlemmer vi samler og lagrer, og hva vi bruker det til.

excludeFirstPage: true
---

## innmelding

Innmelding skjer via skjema på nettsiden, https://godliatrasop.no, eller på papir. Når man blir medlem av korpset blir man også medlem av Norges Musikkorps Forbund, NMF.

## Hva vi lagrer

For å være musikant i Godlia/Trasop skolers musikkorps må vi registrere: 
* navn for å vite hvem du er,
* fødselsdato fordi en del rettigheter, plikter og muligheter er avhengig av alder på medlemmene, dessuten trenger vi å vite aldersfordeling for å planlegge aktiviteter
* postnummer, fordi NMF bruker dette til statistikk

I tillegg trenger vi informasjon om minimum en foresatt for å kunne kommunisere med medlemmene, organisere aktiviteter og sende ut faktura:
* navn
* epost-adresse
* telefonnummer
* postadresse

Disse opplysningene blir delt med NMF for deres medlemsregistrering. Informasjon om navn, epost og telefonnummer vil også deles med andre foresatte i korpset for å kunne arrangere felles aktiviteter som turer, konserter og dugnader.

Instruktører og dirigenter blir også regsitrert som medlemmer for kunne gi tilgang til styreportalen, men disse trenger ikke regsitrere foresatte.

## Samtykke til bruk av bilder

Når vi registrerer deg som medlem ber vi deg samtykke til bruk av bilder i forbindelse med profilering av korpset og søknader. Dette er helt frivillig og samtykke kan når som helst trekkes tilbake ved å kontakte styret. Samtykker vi ber om er:

* Profilering: bruk av bilder på korpsets nettsider, sosiale medier og i rekrutteringsinformasjon sendt ut via skolene. Formålet med dette er å reklamere for korpset og vise hvor trivelig det er å spille i korps.
* Søknader: korpset søker om midler fra både private og offentlige instanser. I forbindelse med disse søknadene er det av og til ønskelig å sende med bilder som en del av søknaden, eller som rapportering for å dokumentere hva penger er brukt til. Normalt vil disse bildene kun være tilgjengelig for de som behandler søknaden, men av og til ønsker også de som har gitt penger å bruke bilder til sin egen profilering. Korpset har ikke mulighet til å kontrollere bruk av bilder ut over det som er oppgitt i vilkårene for søknad.

