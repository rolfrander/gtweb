---
title: "Har du lyst til å spille i korps?"
menu:
  main:
    weight: 4
    name: Spill med oss!

description: Hos oss får du god musikkundervisning, nye venner og mange hyggelige og spennende opplevelser.
forsidebilde: /images/17mai2017-bredde.jpg
bilde: /images/17mai2017-bredde.jpg

featured: true
excludeFirstPage: false

layout: medlemskjema

script:
 - /assets/js/medlem.js
 - https://www.google.com/recaptcha/api.js

Sitemap:
  Priority: 0.6
  ChangeFreq: yearly

---

Etter sommerferien tar vi imot nye musikanter i
Godlia Trasop skolers musikkorps!

Vil du lære å spille fløyte, trombone, klarinett, horn eller
kornett? Eller kanskje saxofon eller trommer?

Her kan du se og høre noen av instrumentene, når
juniorkorpset musikk fra dataspillet Brawl Stars -
koronaversjon:

<div class="video">
<video controls>
  <source src="../video/brawl_stars.mp4" type="video/mp4">
</video>
</div>

Korpset vil invitere til informasjonskveld med
demonstrasjon av instrumenter like etter skolestart.
Men de som har spørsmål eller vet at de har lyst å
begynne i korpset kan ta kontakt nå, gjerne med ønske
om instrument. Anbefalt alder for å begynne i korps er fra
8 år (3. klasse) og oppover.

Hvis du har spørsmål kan du sende epost til {{<email medlem>}}.

## Hvordan er det å gå i korps?

Tre grupper spiller sammen hver uke:

* Aspirantkorpset, (1. år i korpset)
* Juniorkorpset (2. og 3. år i korpset)
* Hovedkorpset (4. år i korpset inntil fylte 19 år)

I tillegg får hvert medlem en enetime i uka med
instruksjon på sitt instrument (som du får låne av
korpset).

Vi spiller konserter med mye forskjellig, drar på tur, m.
m. I det siste har vi spilt film- og dataspillmusikk i tillegg
til julekonsert med musikk fra Snøfall-serien på TV og
selvsagt: marsjer.

Alle våre dirigenter og instruktører er profesjonelle,
hyggelige og dyktige.

Meld deg inn i korpset hvis du vil:

- Spille med andre.
- Lære å spille et instrument.
- Delta på seminarer og korpsturer.
- Ha det gøy med musikk, sammen med andre.
  I et skolekorps er alle med i det samme fellesskapet,
  fra de som nettopp har begynt til 19-åringene som har
  vært med lenge.

Noen av musikantene har egne instrumenter, men de aller fleste låner av korpset.
Vi forsøker så langt det er mulig å etterkomme musikantenes instrumentønsker.

Korpsets musikanter spiller bl.a.:

- Fløyte
- Klarinett
- Saxofon
- Horn
- Kornett
- Trombone
- Baryton
- Tuba
- Slagverk (trommer m.m.)

## Innmelding

Vi ønsker oss mange nye musikanter, så har *du* lyst til å spille i korps, trykk
på knappen under.

{{<button link="#form" tekst="trykk her for innmeldingsskjema" >}}

Barnet meldes inn i Norges Musikkorps Forbund samtidig som det tas opp som
medlem av Godlia/Trasop skolers musikkorps.

## Kjære foreldre

Kontingent er kr 2000 per halvår, til sammen 4000 kr per år. I tillegg kommer
instrumentleie på 400,- pr år. Merk at eventuell utmelding av korpset må skje
før påbegynt semester/halvår. Kontingent for påbegynt halvår refunderes ikke.
Foreldre må også være korpsvakt noen ganger i løpet av året.

Vi har vår dugnadinnsats konsentrert rundt et årlig loppemarked i midten av
oktober, og loppemarked annet hvert år på våren. Foreldreaktiviteter i
forbindelse med loppemarkedene er

- hente lopper i forkant av loppemarkedene
- bidra med rigging før markedet
- bidra med salg under selve loppemarkedet

Loppemarkedene betyr litt arbeidsinnsats fra foreldre, men er aller mest en
sosial og hyggelig begivenhet, hvor du blir bedre kjent med barnas venner og
foreldrene deres. I tillegg til loppemarked har vi ansvaret for 17. mai
arrangementet på Trasop skole annet hvert år. La ikke redselen for dugnadsarbeid
stå i veien for ditt barns musikkglede, for du har intet å frykte. Vi har det
veldig gøy.
