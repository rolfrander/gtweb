---
title: "Har du lyst til å spille i korps?"

description: Hos oss får du god musikkundervisning, nye venner og mange hyggelige og spennende opplevelser. Opptak av nye medlemmer fra høsten 2025 starter straks.

forsidebilde: /images/17mai2017-bredde.jpg
bilde: /images/17mai2017-bredde.jpg

featured: true
excludeFirstPage: true

Sitemap:
  Priority: 0.6
  ChangeFreq: yearly

---


## Snart begynner registering av nye medlemmer

Vi tar i mot barn fra tredje trinn, altså de som begynner i tredje klasse til høsten. Selv om de fleste nye medlemmer går i 3. eller 4., er det aldri for sent å begynne, og eldre barn er selvsagt også velkommen. Det kommer et påmeldingsskjema her på nettsidene i løpet av våren. Påmeldingsfrist blir i begynnelsen av juni. Etter at påmeldingen er lukket vil vi fordele instrumenter. Vi gjør så godt vi kan for å gi alle barn et instrument de ønsker seg, men hvilke instrumenter som er tilgjengelig er avhengig av både hvilke instrumenter vi har på lager, kapasitet hos instruktører, og at korpset trenger en balanse mellom ulike instrumentgrupper.

Hvis du har spørsmål kan du sende epost til {{<email medlem>}}.

<iframe width="100%" height="400px" src="https://www.youtube.com/embed/AOhvMPz6lYc?si=GbWFwaBCXIFd7QZO" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

## Innmelding

Vi ønsker oss mange nye musikanter, så har *du* lyst til å spille i korps, trykk
på knappen under.

<ul class="actions special">
<li>
<a href="https://docs.google.com/forms/d/e/1FAIpQLSd66JkbuJ_aOmkb1Te8LYnNSy1814_fC3FWuuByGX_EbhrtXg/viewform" target="gt_innmelding" class="button large">
trykk her for innmeldingsskjema
</a>
</li>
</ul>

Barnet meldes inn i Norges Musikkorps Forbund samtidig som det tas opp som
medlem av Godlia/Trasop skolers musikkorps.


## Hvordan er det å gå i korps?

Tre grupper spiller sammen hver uke:

* Aspirantkorpset, (1. år i korpset)
* Juniorkorpset (2. og 3. år i korpset)
* Hovedkorpset (4. år i korpset inntil fylte 19 år)

I tillegg får hvert medlem en enetime i uka med
instruksjon på sitt instrument (som du får låne av
korpset).

Vi spiller konserter med mye forskjellig, drar på tur, m.
m. I det siste har vi spilt film- og dataspillmusikk i tillegg
til julekonsert med musikk fra Snøfall-serien på TV og
selvsagt: marsjer.

Alle våre dirigenter og instruktører er profesjonelle,
hyggelige og dyktige.

Meld deg inn i korpset hvis du vil:

- Spille med andre.
- Lære å spille et instrument.
- Delta på seminarer og korpsturer.
- Ha det gøy med musikk, sammen med andre.
  I et skolekorps er alle med i det samme fellesskapet,
  fra de som nettopp har begynt til 19-åringene som har
  vært med lenge.

Noen av musikantene har egne instrumenter, men de aller fleste låner av korpset.
Vi forsøker så langt det er mulig å etterkomme musikantenes instrumentønsker.

Korpsets musikanter spiller bl.a.:

- [Fløyte](https://no.wikipedia.org/wiki/Tverrfl%C3%B8yte)
- [Klarinett](https://no.wikipedia.org/wiki/Klarinett)
- [Saxofon](https://no.wikipedia.org/wiki/Saksofon)
- [Horn](https://no.wikipedia.org/wiki/Valthorn)
- [Kornett](https://no.wikipedia.org/wiki/Kornett)/Trompet
- [Trombone](https://no.wikipedia.org/wiki/Trombone)
- [Baryton](https://no.wikipedia.org/wiki/Baryton_(instrument))
- [Tuba](https://no.wikipedia.org/wiki/Tuba)
- [Slagverk](https://no.wikipedia.org/wiki/Slagverkinstrument) (trommer m.m.)

## Kjære foreldre

Kontingent er kr 2000 per halvår, til sammen 4000 kr per år. I tillegg kommer
instrumentleie på 400,- pr år. Merk at eventuell utmelding av korpset må skje
før påbegynt semester/halvår. Kontingent for påbegynt halvår refunderes ikke.
Foreldre må også være korpsvakt på øvelsene noen ganger i løpet av året.

Vi er et korps drevet av foreldrene, og for at vi skal ha penger til de dyktige instruktørene og dirigentene, samt til innkjøp og vedlikehold av instrumenter og uniformer, har vi loppemarked to ganger i året (høst og vår). Foreldreaktiviteter i forbindelse med loppemarkedene er:

*	Bidra med rigging i dagene før loppemarkedet
*	Bidra med salg under selve loppemarkedet

For å få inn mange gode lopper har vi åpent lager for innlevering av lopper en gang i uken gjennom året. Foreldre settes opp i en vaktordning som innebærer å ta imot lopper på vårt lager på Bogerud (ca. 1 time, 1-2 ganger pr. halvår).
Dugnadsarbeid er både gøy og sosialt, og bidrar til å holde medlemskontingenten nede. 
